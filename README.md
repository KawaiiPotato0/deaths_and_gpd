We współczesnym świecie istnieje wiele tematów tabu, o których nie chcemy
rozmawiać. Jednym z nich jest wątek samobójstw. Problem ten dotyka
wielu rodzin, więc możemy stwierdzić, że jest to istotna kwestia. Czy
moglibyśmy jednak zapobiec chociażby części z nich? Zapewne znając podstawowe
czynniki oddziałujące na zwiększenie skłonności do samobójstwa,
moglibyśmy stworzyć specjalne programy i grupy wsparcia, skierowane do
konkretnych grup społecznych. Być może dzięki wypracowaniu przekonania,
że osoba pozbawiona chęci do życia nie jest sama i mimo wszystko komuś na
niej zależy, udałoby się znacznie zminimalizować efekt badanego zagadnienia.
W pracy postaramy się zatem odpowiedzieć na poniższe pytania:

— Jak wyglądają statystyki odbierania sobie życia na poszczególnych kontynentach?

— Czy statystyki zamachów samobójczych zmieniały się na przestrzeni 20
lat przed pandemią?

— Czy prawdopodobieństwo popełnienia samobójstwa ma związek z wartością
dóbr, które posiadamy?

— Czy poziom przychodów może mieć wpływ na przeprowadzenie próby
samobójczej?
